<!DOCTYPE html>
<html>
<head>
    <meta charset="utf-8"/>
</head>
<body>

<div>
    <h4>Dag 1</h4>

    <h1>Puzzel 1</h1>

    <p>
        Alles is fout gegaan, alles is fout gegaan! De doos met de nieuwe Pandola-drug (of Pandora, ik heb geen
        idee hoe die barbaarse gaijin het schrijven in hun inferieure, westerse schriften) is gestolen door de
        Russische maffia! Hoe kon het zijn dat ze van onze deal met de Colombianen wisten? Uiteraard wordt ik
        als eenzame loopjongen als schuldige gezien, terwijl ik er niets aan kon doen! We waren in de
        minderheid, en we hebben er alles aan gedaan om de doos te behouden.<br><br>Gelukkig heb ik van de baas
        nog een kans gekregen. Als ik vóór morgen de drugs terug kan krijgen zullen al mijn fouten vergeven
        worden! Dit spul moet wel érg veel waard zijn als de baas bereid is mij te vergeven...<br>
    </p>
</div>
<div>
    <h4>Dag 1</h4>

    <h1>Puzzel 2</h1>

    <p>
        Het geluk staat aan mijn zijde! Bedankt, Daikoku-sama! Ik heb een grote groep gewillige mensen gevonden
        die bereid zijn me te helpen de Russen terug te pakken en de doos met Pandora (of Pandola, stom
        gaijin-schrift) drugs terug te stelen! Wat zeg ik, stelen? Het was altijd al onze waar! Vladimir, die
        Russische schoft zal boeten om de Yakuza zo dwars te zitten en mij voor schut te zetten...<br><br>De ene
        meevaller volgt de andere op! Ik hoorde net van mijn ingeschakelde hulptroepen dat ze een Rus hebben
        gevonden die veel vragen stelt. Ik zal hem zelf opzoeken en uitvinden of hij meer over de drugs
        weet.
    </p>
</div>
<div>
    <h4>Dag 1</h4>

    <h1>Puzzel 3</h1>

    <p>
        Aah, Daikoku-sama, wat doet u mij aan? Eerst hoor ik dat mijn goede vriend Hathonga Atsushi vermist is,
        en daarna blijkt dat die Rus compleet nutteloos was! Niet alleen wist hij niets over de Pandola (of
        Pandora, ik zal dit gaijin-shrift nooit begrijpen), hij nam me ook in de maling met zijn onzedelijke
        naam! Yuri? Barbaarse smeerlap! En dan boos op mij worden wanneer ik me voorstel! Hij stonk nog naar
        alcohol ook. Daarna, toen ik wat ronddoolde over deze vervloekte campus reed er een vuilniswagen langs,
        dwars door een plas regenwater, en nu zijn mijn kleren nat!<br><br>Ik haat dit land. Het is koud, nat en
        iedereen is onvriendelijk. Deze barbaren spreken allemaal een rare taal, en hun schrift begrijp ik ook
        al niet. Gelukkig heb ik mijn hulptroepen, zij zijn na Atsushi's verdwijning de enigen die ik hier nog
        kan vertrouwen...
    </p>
</div>
<div>
    <h4>Dag 1</h4>

    <h1>Puzzel 4</h1>

    <p>
        De tijd begint te dringen. Atsushi is nog steeds vermist, en ik begin zelfs het vertrouwen in mijn
        hulptroepen kwijt te raken. Ik heb ze op het hart gedrukt dat ik de doos met Pandora (of Pandola, grmbl
        grmbl) vandaag nog moet hebben, maar het lijkt wel alsof ze er de rest van de week nog over willen doen.
        Erg discreet zijn ze ook niet: ze lopen allemaal met felgekleurde bandjes en 'wapens' rond. Samenwerken
        kunnen ze ook al niet; zeker die stomme sombrero's en die eikels die zich als paarden verkleden lopen
        elkaar steeds in de weg. Als ze elkaar nu eens zouden helpen...wat denken ze wel niet, dit is geen spel!<br><br>Wat
        was dat? Deze mensen kunnen ook geen gebouwen maken! De muren voor en naast me zijn nog heel, maar die
        vierde muur achter me is ineens ingestort! Ik kan niet wachten tot ik weer naar huis mag… hoop ik.<br>


    </p>
</div>
<div>
    <h4>Dag 1</h4>

    <h1>Puzzel 5</h1>

    <p>
        Alles is voorbij... Daikoku-sama, waarom heeft u mij in de steek gelaten? Zelfs mijn hulptroepen waren
        niet genoeg om de drugs terug te krijgen. Ik kan me alleen troosten met het feit dat ze op het spoor van
        de Russen zijn. Het blijkt echter ook dat de Italianen ook op deze campus aanwezig zijn… onze noedels
        kunnen ze misschien gestolen hebben, van de Pandola… Pandora… AAARGH! Ik ben helemaal klaar met dit land
        en deze barbaarse taal. Mijn eer is aangetast, ik kan nooit meer terugkeren naar Japan, laat staan dat
        ik de baas in de ogen kan kijken… er is nog maar een enkele optie over… waar is mijn schuimrubberen
        zwaard?
    </p>
</div>


<div>
    <h4>Dag 1</h4>

    <h1>Puzzel 6</h1>

    <p>
        Notities van Professor Ranpado #1:<br><br>Het is gelukt! Het is me eindelijk gelukt! Eureka! Na jaren in
        dit gesteriliseerde lab rond te hebben gehangen heb ik eindelijk resultaat! Deze nieuwe drug zal onze
        handel doen opleven als nooit tevoren! Nu moeten we de effecten nog testen op wat...vrijwilligers. Ik
        zal de baas eens vragen of hij ergens wat proefpersonen vandaan kan halen. Tot nu toe lijkt het echter
        dat de drug erg...reactief is. Alleen onder beschermde omstandigheden is de drug in te nemen...ik zal
        mijn vrienden in Colombia eens vragen of ze me kunnen helpen. Ik zal na wat testen een nieuwe batch
        maken en in een beveiligde doos stoppen. Deze zal onder geen beding geopend mogen worden. Ik noem de
        drug...Pandora.<br>

    </p>
</div>
<div>
    <h4>Dag 1</h4>

    <h1>Puzzel 7</h1>

    <p>
        Notities van Professor Ranpado #2:<br><br>Testpersoon #1337:<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Direct
        na inname worden de cognitieve vaardigheden, getest via een digitaal schietspel, drastisch verhoogd.
        Reflexen verbeteren vlak daarna. Bijwerkingen: verhoging van agressiviteit, bloeddruk en hartslag. Op de
        langere termijn lijkt het gezichtsvermogen achteruit te gaan, de proefpersoon komt sneller aan en krijgt
        last van hoogtevrees. Later werd ook een verhoogde gevoeligheid voor zonlicht geconstateerd.<br><br>Testpersoon
        #2112:<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Na meerdere aanpassingen aan de drug opnieuw
        getest. Opnieuw is er een verhoging in concentratie en logisch denkvermogen geconstateerd. Bijwerkingen:
        hevige waanbeelden, proefpersoon werd uitzonderlijk paranoïde en claimde dat de overheid alle kunst en
        creativiteit verbood, en dat alleen het Oude Ras de wereld kon redden van de Zonnefederatie. Het is
        onduidelijk waar de proefpersoon het over heeft, en er wordt aangenomen dat dit een resultaat is van
        hevige hallucinaties. Er bleek ook dat de proefpersoon een verhoogde leercapaciteit had ontwikkeld voor
        het bespelen van elk muzikaal instrument.<br>
    </p>
</div>
<div>
    <h4>Dag 1</h4>

    <h1>Puzzel 8</h1>

    <p>
        Notities van Professor Ranpado #3:<br><br>Langetermijnbevindingen Pandora-drug: Artikel 42z<br><br>Enkele
        van de proefpersonen begonnen...aparte bijverschijnselen te vertonen, vreemder dan bij eerdere tests,
        extremer, en totaal buiten alle verwachtingen om. De agressiviteit en paranoia van eerdere tests is
        klaarblijkelijk verergerd, en wanneer mijn labassistenten probeerden de proefpersonen te kalmeren
        verzetten zij zich totdat ze uiteindelijk met tazers onder controle werden gebracht. Na ondervraging
        nadat de personen in kwestie weer bij bewustzijn was bleek elke keer dat acute amnesia was opgetreden.
        Dit is een verontrustende ontwikkeling, en ik wil deze proefpersonen verder onderzoeken; ik meen dat er
        op de campus een biomedisch centrum aanwezig is waar ze de instrumenten hebben die ik nodig heb.
    </p>
</div>
</body>
</html>
