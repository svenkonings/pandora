<!DOCTYPE html>
<html>
<head>
</head>

<body>
<div>
    <h4>Dag 4</h4>

    <h1>Puzzel 1</h1>

    <div>
        <i>Brief aan Professor Ranpado,</i><br><br>Professor,<br><br>Zoals u ongetwijfeld weet ben ik een
        bekende in de wereld van de ‘stimulerende’ middelen. Nu heb ik onlangs kennis genomen van een aantal
        ingedriënten en een recept wat uw onderzoek zeer zal bevorderen. Als u interesse heeft, dan stuur ik
        deze week nog een koerier met de benodigdheden. Mocht het u lukken de snoepjes te synthesizeren, dan zou
        ik bereid zijn om deze weer van u te kopen voor een schappelijke prijs.<br><br>Veel succes,<br>Don Arpa
    </div>
</div>
<div>
    <h4>Dag 4</h4>

    <h1>Puzzel 2</h1>

    <div>
        <i>Brief aan Vladimir</i><br><br>Kameraad,<br><br>Zo nu en dan kijk ik om me heen en dan vang je
        interessante dingen op. Zo heb ik onlangs van wat Japanse vrienden gehoord van een professor die een
        nieuw soort wodka heeft ontwikkeld. Ik heb ook opgevangen dat deze wodka over een aantal dagen zal
        worden verkocht aan Colombiaanse contacten. Na wat speurwerk ben ik er achter gekomen dat deze deal om
        de campus van de Universiteit Twente zal plaatsvinden. Het lijkt er op dat u uw hele team nodig zal
        hebben.<br><br>Voor het moederland,<br>Donarpov
    </div>
</div>
<div>
    <h4>Dag 4</h4>

    <h1>Puzzel 3</h1>

    <div>
        <i>Aan Don Razzo:</i><br><br>Waarde collega,<br><br>Mijn contacten vertellen mij dat er een bloedige
        strijd aan de gang is tussen de bendes van de Japanners en de Russen. Dit is onze kans om onze invloed
        in Enschede uit te breiden en tegelijkertijd korte metten te maken met onze gehate rivalen. Als u mij
        toestaat om zo vrij te spreken, zou ik een voorstel willen doen.<br><br>Ik ben bekend met de reputatie
        van uw “opruimingsdienst”. Ik zou adviseren om hem naar de locatie te sturen en hem zijn ding te laten
        doen. Ik heb het volste vertrouwen in zijn kundigheid, en in ruil zal mijn netwerk hem voorzien van de
        informatie die hij nodig heeft.<br>Ik ben van mening dat wij met onze gezamenlijke macht hier een
        winstgevende onderneming kunnen neerzetten.<br><br>Cordiali saluti,<br>Don Arpa
    </div>
</div>
<div>
    <h4>Dag 4</h4>

    <h1>Puzzel 4</h1>

    <div>
        <i>Aan alle officieren van onze familie:</i><br><br>Volk,<br><br>Het plan is in werking. Let er op wat
        alle spelers doen, zodat we het kunnen blijven coordineren. Jullie moeten alvast naar Enschede gaan, ik
        zal later arriveren. We hebben de Italiaan op een paar Jappen en Russen afgestuurd, waardoor hij
        waarschijnlijk vermoord wordt. De rest moeten we zelf doen. Ik zie jullie in Enschede.<br><br>Don
    </div>
</div>
<div>
    <h4>Dag 4</h4>

    <h1>Puzzel 5</h1>

    <div>
        <i>Uit het dagboek van Don Arpa:</i><br><br>De stukken zijn in het spel gebracht. Alles zal samenkomen
        op die ene week. Als de idioten zo voorspelbaar zijn als ik had verwacht zullen ze elkaar in Enschede
        afmaken. Mijn mannen zijn er om er voor te zorgen dat alles soepeltjes verloopt en eventueel wat stukken
        bij te sturen. Aan het eind van deze week zal er nog maar één syndicaat de drugshandel beïnvloeden. Het
        lot zal mij goed gezind zijn. Op naar Nederland!<br><br>P.S. Niet vergeten om Consuela de kat te laten
        voeren terwijl ik weg ben.<br>
    </div>
</div>
<div>
    <h4>Dag 4</h4>

    <h1>Puzzel 6</h1>

    <div>
        Baas,<br><br>Het is gelukt. Beter zelfs. Een of andere idioot riep het wachtwoord voordat het nodig was.
        De Yakuza werd zoals verwacht onderschept door de Russen, maar nu lijkt het alsof wij er niets mee te
        maken hebben. Vervolgens hebben de Jappen die vent gevraagd om de Russen weer op te sporen, maar de
        loopjongen heeft zelfmoord gepleegd. De mensen die nu verstrikt zijn geraakt zijn nu in contact met de
        Russen, maar ze lijken niets door te hebben.<br><br>Ondertussen heeft je pizzavreter ook goed werk
        geleverd. Atsushi telt niet meer mee. Je hoort later nog van ons.<br><br>Pedro
    </div>
</div>
<div>
    <h4>Dag 4</h4>

    <h1>Puzzel 7</h1>

    <div>
        Baas,<br><br>De Russen zijn gedecimeerd. We hebben enkele van hen in de val gelokt, waardoor Vladimir er
        zijn pleegzoon op afstuurde. Je Italiaan heeft hem vervolgens de keel doorgesneden. Alleen Vladimir
        lijkt het overleefd te hebben. Hij plant morgen een meeting met zijn hulptroepen. De hulptroepen zijn er
        nu ook achter dat er een huurmoordenaar rondloopt. Over andere orders weten ze nog niets. Ben je er
        binnenkort? Er zijn hier leuke snoepjes te vinden.<br><br>Luis
    </div>
</div>
<div>
    <h4>Dag 4</h4>

    <h1>Puzzel 8</h1>

    <div>
        Baas,<br><br>Volgens mij zijn we er klaar voor. De Italiaan is zoals verwacht niet meer. De Russen
        willen hun hulptroepen op het carillonveld belonen. Ze zijn van plan de doosjes weg te geven. We wachten
        nog even op uw aankomst. Als u het teken geeft, zullen wij het afmaken. Viva la Colombia!<br><br>Julio
    </div>
</div>
</body>
</html>